---
Title: Kmom04
Description: Report for Kmom04
Template: kmom
---

Kmom04 redovisning
==========================

Mitt första intryck av denna veckas kmom var att det var mycket att ta sig igenom. Jag vet inte om det hade att göra med mitt upplägg att först försöka beta av kurslitteraturen och artiklar men det kändes mastigt. När jag sedan kom igång med att sätta upp sessioner, genomföra analysen (skrivuppgiften) och börja sätta upp mitt mörka tema så var det som att det föll på sin plats. Jag gillade denna kmoms innehåll och det känns som att jag fick med mig mycket kring färganalys, färgscheman och jag tyckte det var roligt att läsa om och skapa upp ett mörkt tema på redan befintliga temat!

Analysen gick bra att genomföra, jag lade upp den på liknande sätt som min ”Report”-sida där jag har lagt upp dessa redovisningstexter. Jag valde dock att när man klickar sig vidare in på en viss analys så ser man endast denna och inte några länkar till övriga analyser som man gör under respektive kmom-redovisning. Analysen var en bra uppgift eftersom jag inte skulle ha fått för mig att göra en sådan analys annars men jag ser att det är nyttigt för att få input och reflektera över mina egna designval. Det kändes lagom att jämföra tre webbplatser och valet av webbplatser tog jag utifrån några webbplatser jag själv besökt flitigt senaste året (nätmäklare) så det var kul att faktiskt stanna upp och analysera dessa. Jag tyckte också att det var intressant att se att det fanns många likheter både gällande färg- och typsnittsval mellan alla tre webbplatser.

Till mitt ”vanliga” tema på min egen hemsida så hade jag redan valt ut ett monokromatiskt färgschema utifrån färger i min valda flashbild (se färgpalett nedan).

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: rgb(134, 128, 106)">
<td style="height: 50px; width: 50px; background-color: rgb(206, 175, 125)">
<td style="height: 50px; width: 50px; background-color: rgb(0, 0, 0)">
<td style="height: 50px; width: 50px; background-color: rgb(51, 51, 51)">
</tr>
</table>
<br>

Jag har inte lagt in någon accentfärg på mitt tema utan håller det stilrent och med dova, lugna färger. Jag tyckte inte heller att jag behövde lägga på något filter på bilderna i mitt vanliga tema. Det gjorde jag däremot i mitt mörka tema där jag valde att minska kontrasten så att färgerna på bilderna blev något dovare. Jag gjorde klart mitt ljusa tema och la in alla färger ifrån mina scss-filer samlade i variables.scss. Därefter kunde jag kopiera min style.scss och skapa en style-dark.scss som laddade in variables-dark.scss. Jag valde att ha svart istället för vit bakgrund på min main-del på hemsidan och valde en ljust grå färg på rubriker och brödtext (vitt sticker för mycket i ögonen tycker jag). Jag la också in en tunn avkiljare mellan main-delen och min footer i mitt mörka tema då båda har svart bakgrund. Dessutom hade jag lagt in skuggning på mina kmom-boxar under Analysis och Report. I mitt mörka tema valde jag att göra bakgrundsfärgen på rubriken i kmom-boxarna ljusare och lägga in en något mörkare skugga än dessa. Det stod i den rekommenderade artikeln A Complete Guide to Dark Mode on the Web att man inte rekommenderades göra skuggor mot en helt svart bakgrund men samtidigt skrev de om att man ville lägga de ljusaste objekten längst fram och sedan göra mörkare och mörkare objekt längre ”bort” i bild. Jag tyckte det såg okej ut att därför lägga in en något mörkare skugga än kmom-boxen fastän bakgrunden är svart. Slutligen kollade jag av kontrasten på mitt ljusa och mörka tema med hjälp av det rekommenderade verktyget Color Contrast Accessibility Validator vilket såg bra ut.

Mitt TIL för detta kmom är (förutom att jag inspirerades av att jobba med dark themes) att jag till nästa kmom inte ska börja med att harva mig igenom alla artiklar och sen göra det praktiska utan varva dessa två mer vilket jag tror kommer underlätta att ta sig igenom materialet.
