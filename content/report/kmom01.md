---
Title: Kmom01
Description: Report for Kmom01
---

Kmom01 redovisning
==========================

Spontant skulle jag redan nu säga att jag gillar upplägget med att använda Pico. Jag har inte tidigare jobbat med ramverk eller andra CMSer men Pico känns vettigt för det blir fokus på att designa hemsidan vilket jag har sett fram emot att lära mig mer om! Jag har många förutfattade meningar om design; till exempel att det är krångligt, att man måste vara kreativt lagd och duktig på design. Design har nog aldrig varit mitt intresse utan kodningen har alltid varit roligare. Men jag läste igenom kapitel 1 i den rekommenderade kurslitteraturen och den ingav ett visst hopp. Det finns strukturer att följa för att få fram en snygg, eller helt okej i alla fall, hemsida. Det finns regler och ramar att hålla sig till och det är inte bara ”att gå på känsla” (vilket jag alltid tyckt att design känns som). Design går ju hand i hand med användbarhet tycker jag, en hemsida ska ju helst vara snygg och användbar. En övertygelse jag har om användbarhet på webben är att det blir viktigare och viktigare. Allt mer fokus läggs på detta och därför ser jag fram emot att lära mig mer om UX och hoppas att kursen kommer ta upp mer kring det ämnet. Det är ju till exempel vanligare och vanligare att hemsidor ska vara begripliga för alla och lättnavigerade.

<br>Angående verktygen som tagits upp i kmom01 så är det endast GIT jag har jobbat med tidigare. Inget av de nya verktygen kändes så svår att ta till sig. Det som tog tid var att gå igenom upplägget i Pico (bra och pedagogiska videos av Niklas hjälpte mycket!) och sedan att skapa ett eget tema. Jag började med att testa grejer i dbwebb-temat. Ändrade länk i footern, ändrade flash-bild och logo och skapade upp redovisnings-sidan (Report) och en första länk till redovisningen av kmom01. Sedan skapade jag upp ett eget tema; emmasTheme.
Jag gjorde som i artikeln om Pico och startade med ett tomt css-dokument samt avskalat index.twig dokument. La sedan tillbaka delar så som navigering samt dess anpassning till små skärmar. Valde ut en bild som jag tog i somras som flash-bild och gjorde lite färganpassning på den (så att den fade-ade över i svart i kanterna bland annat). Tog sedan liknande färg som den bilden innehöll till mina länkar och titeln i headern samt färgerna på text/länkar i footern. Bytte font på sidan och stylade bara sådana element som jag faktiskt använde på hemsidan just nu.

<br>Kändes lite överväldigande att kolla på css-stylingen för dbwebb-temat. Det var enklast att bara utgå från ett tomt css-dokument då original-css filen för dbwebb temat innehöll styling för de flesta html-element. De flesta av dessa använder jag inte (ännu) på sidan. Nu har jag koll på all styling som jag har lagt till på sidan.

<br>Denna kmom:s TIL är att jag har lärt mig om markdown och att använda Pico. Känns lite som att jag har kommit in i en ny era av webdesign och det ska bli kul att fortsätta lära mig mer om att designa hemsidor!
