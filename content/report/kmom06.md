---
Title: Kmom06
Description: Report for Kmom06
Template: kmom
---

Kmom06 redovisning
==========================

Jag tyckte att denna veckas kmom var svårt. Svårt som i att det är just den här delen av design som skrämmer mig, det subjektiva i vad som är bra design. Jag får ändå säga att jag tyckte att det trots allt låg på en bra nivå. Analysen kändes först som sagt flummig och högst subjektiv men det gick ändå okej när jag väl kom igång med uppgiften. Det var olika lätt att hitta igen designprinciper på de olika webbplatser jag valt, vilket gjorde det extra intressant tycker jag då jag märkte att en webbplats (mer påkostad helt klart) lagt ner betydligt mycket mer tanke bakom designen än övriga. Det jag tar med mig från analysen är att det är bra att ha designprinciperna i åtanke när jag besöker hemsidor – både för att hämta inspiration och för att kunna utvärdera vad som är fungerar och framför allt varför. Dessutom kom jag fram till att typografi effektivt lyfte designen hos två av de tre analyserade webbplatserna. Gav mig på ett försök att även få min design att ”sticka ut” lite mer med byte av fonter. Jag skulle säga att det blev bättre men inte bra, vilket i sig själv är en insikt att jag har lite att jobba med gällande typografi och att hitta helt rätt där…

Jag tycker överlag att just ”the final touch” är det svåra med en design. Små saker som kan göra stor skillnad är för mig ”the final touch” i det här sammanhanget. Jag tror absolut att det hjälper att ha designprinciperna i bakhuvudet och att fortsätta analysera fler webbplatser. Kanske får jag då mer på fötterna för att lättare själv kunna sätta ord på vad ”the final touch” skulle vara på min egen me-sida samt i kommande projektet.
Att utvärdera tillgängligheten med hjälp av Google Lighthouse var såklart mer logiskt då det var rätt eller fel. Jag fick justera kontrasten på några länkar, lägga till ett missat alt-attribut på en bild och göra några ytterligare mindre justeringar. Jag kollade lite på vad performance-delen rekommenderade men införde inte några av förändringarna.

Min TIL för det här kmom:et är att analysen var mer relevant än jag egentligen vill erkänna. Jag tycker att det är jobbigt med att få till en välgjord design men inser i och med analysen att det går att träna upp. Att ha designprinciperna som grund och fortsätta analysera fler hemsidor utifrån dessa aspekter skulle kunna förbättra min känsla för bra design och ”the final touch”.  
