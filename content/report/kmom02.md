---
Title: Kmom02
Description: Report for Kmom02
Template: kmom
id: report/kmom02
---

Kmom02 redovisning
==========================

Precis som nämndes i den här veckans genomgångar så känns det att den här kursen är verktygs-tung. Jag är inte sedan tidigare bekant med varken SASS, Node, npm eller npm scripts. Mitt första intryck var att det var lite jobb med att sätta upp både SASS och Node samt npm. Det blev lite rörigt med ordningen i kmom02 (https://dbwebb.se/kurser/design-v3/kmom02) under Övningar & Uppgifter eftersom ”Testa på” egentligen kunde göras först efter att allt från övningen *Kom igång med SASS och npm* var uppsatt. Så att kompilera SASS till CSS kändes först rörigt och jag fattade inte riktigt vad varje del gjorde. Men när väl allt var uppsatt och jag hade kommit igång med att börja använda SASS började alla delar fall på plats och jag förstod vad varje del gjorde. SASS kändes smidigt för att ladda in andra delar så som fonts och normalize.css. Men innan jag började använda mig av delar så som variabler och nästlade regler så kändes CSS som fullt tillräckligt – av ren vana mest. Återanvändandet av kod mha tex variabler kan jag redan nu se som en fördel. Och nästlade regler var ett smidigt sätt att strukturera koden på, det kommer jag definitivt implementera mer av i kommande kmom:s.  

I min portfolio i kmom02 utgick jag från designen som jag skapade i kmom01. När jag skapade den så utgick jag från en bild som jag hade valt ut som min flash-image. Jag hade gjort den mörkare och med övergång till svart längst upp för att gå ihop med resten av headern. Sen använde jag mig av ColorZilla färgväljaren och plockade ut två färger ifrån bilden som jag använde mig av till länkar, titel och text i header och footer. Detta hade jag gjort redan i kmom01, men nu flyttades jag över css till scss-filer. Jag valde att dela upp min SCSS kod enligt artikeln *Kom igång med SASS och npm*, dvs ha delade Base, Layout och Variables. Enligt artikeln som var länkad till i kmom01 http://smacss.com/book/categorizing så la jag ”grund stylingen” av främst element och body, html osv i Base. Sedan la jag själva layouten av sidan i Layout. Styling av specifika klasser så som bilden på min första-sida hamnade i EmmasTheme vilket är det theme som är aktivt. I grova drag har jag delat upp det så åtminstone, det finns mer att förfina och förbättra. Jag har till exempel testat att applicera en variabel som jag la i filen variables.scss och jag har provat att göra nästlade regler i layout.scss. Jag tänker att eftersom vi kommer att bygga vidare på temat i kommande kmom så kan jag då förbättra både upplägget på mina sass-filer och använda mer sass-kod.

I övrigt de jag la in i mitt tema var två stycken fonter från Google Fonts; de fonter som jag valde tyckte jag passade in med temat och var lättlästa. Jag använde en font för rubriker och en annan för den löpande texten. Jag ändrade grunden för typsnitt enligt avsnittet om typografi på Dbwebb. Ändrade även teckenavstånd så att varje rad innehåller cirka 80 tecken vilket ligger inom det ”opitmala” 60-90 per rad. Justerade aningen på höjden för varje rad (vertikala rytmen) och eftersom jag har vit bakgrundsfärg för min main-del på sidan så ändrade jag text-färgen till mörkgrå (#333) vilket skapar en något mindre kontrast än svart text på vit bakgrund. La även till två stycken ytterligare ikoner från Font Awesome (i footern).

Min TIL för detta kmom är att det finns förbättringar även på css-fronten. På något sätt har jag tänkt att css är fullt tillräckligt men ser redan nu att SASS kan göra det både smidigare och mer lättläst att jobba med stor mängd css-kod.
