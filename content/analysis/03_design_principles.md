---
Title: Analysis kmom06
Description: This is an analysis of page design principles.
---

Webbplatsers designprinciper
=======================

I denna analys har tre webbplatser inom gruppen personsidor valts ut. Dessa har
undersökts utifrån vilka designprinciper som utmärker sig på respektive sida samt
om det finns något övrigt tongivande för respektive webbplats. Därefter har
samma analys genomförts på min egen portfolio-sida. Slutligen följer en diskussion
kring skillnader och likheter mellan min egen sida och de övriga som har undersökts.

Urval
-----------------------

Tre webbplatser inom gruppen personsidor har analyserats. Jag valde ut tre stycken webbplatser inom kategorier
som jag själv tycker är intressanta; träning (linabjorkskog) [1], sparande (enkelboning) [2] samt
kost och hälsa (foodpharmacy) [3]. Alla tre wepplatser har en blogg som uppdateras regelbundet men skriver
även artiklar samt lägger ut annan information på hemsidorna. Dessutom analyserades min egna sida för att jämföras med
de tre utvalda webbplatserna.

Metod
-----------------------

Till stöd för att utvärdera respektive webbplats användande av designprinciper har kurslitteraturen *Beautiful Webdesign* [4]
samt artikeln *Design elements and principles* [5] använts.

Resultat
-----------------------
Nedan beskrivs resultatet uppdelat på de tre undersökta webbplatserna.

<h2>Linabjorkskog</h2>

<img src="../assets/img/design_principles/linabjorkskog.JPG" alt="Lina Bjorkskogs hemsida">

Syftet med webbplatsen är att blogga och inspirera om träning då Lina som driver det är utbildad fysioterapeut. Men samtidigt följer
man i bloggen hennes privatliv och målet nuförtiden är att marknadsföra sina träningsprogram och PT erbjudanden.

Designen på Linabjorkskog går i grått och vitt med vissa detaljer i rosa och blått. Det som är utmärkande för hemsidan
är det mörkgrå navbaren längst upp som går igen på alla sidor, färgvalet samt många bilder ofta med Lina själv (ofta tränandes) som motiv.

Den stora mängden bilder tror jag gynnar webbplatsens syfte om att inspirera till träning. Däremot ger färgvalet och bristen på
en logga/header motsatt effekt - sidan i sig tycker jag känns oinspirerande och lite för enkel och amatörmässig. Det vägs upp av intressanta
artiklar men vid första anblick bidrar inte sidan till syftet.

De designprinciper som är tydligast för Linabjorskog's webbplats är balans, betoning (emphasis) samt repetition.
Balans i form av att allt är centrerat på sidan. Betoning genom att ett hjärta i rosa samt rosa text är utmärkande för
de två länkar som leder vidare till webshoppen/info om den. Repetition kan också anses vara en utmärkande aspekt då
det är samma upplägg på alla bloggartiklar med en stor bild som header för respektive inlägg och ett antal bilder i varje inlägg.

Dessa designprinciper är överlag detsamma på alla sidor/undersidor men ytterligare en använd princip är transparency som Lina har använt
för att lägga text över bilder. Ibland för att få en rubrik att sticka ut och i några inlägg för att till exempel promota ett träningsprogram
genom en bild och lägga en beskrivande text ovanpå.


<h2>Enkel boning</h2>

<img src="../assets/img/design_principles/enkelboning.JPG" alt="Enkel bonings hemsida">

Enkel boning är en blogg om en familj som sparat/investerat pengar för att kunna leva sparsamt men som ekonomiskt oberoende. Syftet är
att skriva om sina liv kopplat till sparande, utgifter och miljötänk - där målet också kan sägas vara att marknadsföra sina (snart) två
utgivna böcker.

Designen på hemsidan känns stilren men modern. Den är mycket luftig och den enda färg som används förutom svart/vitt/grått är en
mintgrön nyans som går igen i både namnet på hemsidan, navbaren, rubriker och ikoner samt knappar på sidan. Varje blogginlägg
har en bild överst som lockar läsaren in i respektive bloggartikel. Med tanke på att Enkelboning's syfte är att berätta om sitt sparsamma och miljömedvetna liv så känns den avskalade designen lyckad
för att förmedla detta.

De designprinciper som är utmärkande för Enkelboning's webbplats är balans, betoning, typografi samt harmoni.
Typografi då de har valt en utmärkande font för rubriker och navbaren. Balans då sidan är centrerad och blogginläggen har
en balans mellan bilderna och texten vidare till bloggartikeln (som något överlappar bilden men balanserat).
Betoning ligger på bilden/länken till deras bok som sticker ut i gul signalfärg jämfört med resten av sidans subtila färgsättning.
I övrigt har sidan en harmoni då färgvalet som sagt är subtilt och går i nyans av mintgrönt. Jag tycker att både förstasidan och undersidor
följer samma designprinciper.


<h2>Foodpharmacy</h2>

<img src="../assets/img/design_principles/foodpharmacy.JPG" alt="Food Pharmacys hemsida">

Syftet med Food pharmacy är att i bloggen dela med sig av recept, kostråd och nyheter kring dessa. Bloggen har med tiden utökats
till att ta in gästskribenter, försäljning av sina egna kokböcker och nu på slutet även försäljning av vissa produkter relaterat till kost och hälsa.

Webbplatsen går överlag i en svart/vit/grå-skala med vissa rubriker och detaljer i rosa/rött. På vissa delar finns lite mer
färger och då är det markeringar i pastellfärgererna rosa, grön, gul och blå. Headern och loggan går igen på alla sidor.
Designen känns modern med subtila färgsättningar som ändå ger webbplatsen liv. Den känns väl genomtänkt, stilren och fräsch vilket
jag uppfattar som helt rätt utifrån att de vill promota hälsosam kost och recept samt sälja produkter relaterat till detta.

Designprinciper som är utmärkande för Foodpharmacy är typografi, betoning, framing, variation och djup.
Food pharmacy använder sig av ett flertal utmärkande typsnitt som går igen på alla sidorna.  Emphasis (betoning) används genom att shop-länken i navbaren sticker ut, det gör även Nyheter i röd text samt att de har ett bildgalleri som snurrar långt upp på förstasidan med
bilder/länkar som leder till deras shop. Framing - i princip allt innehåll på sidan är inramat men variationen i
färgsättningar och storlek på inramningarna skapar variation på sidan. Jag tycker också att djup hör till en av de
designprinciper som de subtilt men ändå effektivt har använt sig av då ett blad i headern överlappar navbaren. Längre ner
på sidan överlappar inramad text till viss del bilder och inramningar och skapar därmed känslan av lager. Dessa designprinciper
går igen även på undersidorna.

<h2>Min sida, emeu17</h2>

Webbplatsen går överlag i mörka färger med inslag av grön-brun-orange färgsättning på loggan, navbaren och i footern. Färgerna samt
logga (flash image) och navbar går igen på alla sidor. Jag skulle säga att syftet med webbplatsen är att på ett tydligt sätt
presentera resultat från analyser och redovisningar under kursens gång, samt få till en estetiskt tilltalande hemsida.

Designprinciper som är utmärkande för sidan är kontrast, balans, harmoni och framing. Kontrast då headern och footern sticker ut med sin mörka
färg jämfört med själva huvudinnehållet (main) på sidan. Balans då navbaren på höger sida vägs upp av texten om Emmas portfolio med undertext
på den högra. Också i att innehållet är centrerat/balanserat på sidan. Harmoni i färgsättning på så sätt att den går i en ganska snäv
färgskala. Framing kan ses på vissa undersidor så som *Analysis* och *Report*
som har inramat respektive analys/redovisning med huvudrubrik och kort info om vad den innehåller.

Analys
-----------------------

Av de tre analyserade webbplatserna verkar Food pharmacy ha lagt ner mest tanke på designprinciper. Där skulle det gå att bocka
av ganska många av de 20 punkter som artikeln *Design elements and principles* går igenom. Minst tanke på designprinciper har Lina Björkskogs
webbplats där det snarare var svårt att lyfta fram några (för mig) genomtänkta designprinciper. Alla tre webbplatser hade fokuserat på att få
en balans på sin sida och två andra designprinciper som gick igen på minst två av sidorna var typografi samt betoning. Jag inser själv nu
hur stor skillnad en utstickande typografi kan ha för sidans känsla och "personlighet". Betoning tycker jag också fungerar effektivt för
vad sidorna vill uppnå och det var en av de få punkter som jag tyckte var aningen unikt på Linabjorskog's sida. Särskilt effektivt var
betoningen på enkelboning's webbplats där sidorna som annars hade så harmoniska färger hade ett illgult bokuppslag på högra sidan som
promotade deras bok. En detalj som jag noterade var dessutom att alla tre hemsidor använde versaler i huvudrubriker.

Min sida skulle jag säga har lyckats pricka av några fler designprinciper än Linabjorskog men betydligt färre än Foodpharmacy's. En något
mer orginell typografi skulle kunna lyfta sidan och ge den en mer unik touch, vilket två av de analyserade webbplatserna effektivt hade utnyttjat.
Jag tar även med mig inför projektet att betoning (emphasis) verkar vara välanvänt och kan vara effektivt om jag tex skulle vilja promota
en viss länk i min navbar.

Jag valde att testa mig på att använda några andra fonts med lite större variation än jag tidigare hade haft. Jag tyckte det gav känslan
en mer personlig touch vilket känns rätt då det är en me-sida. Accessability ändras inte av den justeringen men jag kan tycka att läsbarheten
försämras något även om fonten är tydlig. Jag valde att behålla de nya fonterna då det ger designen mer personlighet och jag tycker
att läsbarheten fortfarande är tillräckligt tydlig. Hade webbplatsens syfte varit att enbart presentera långa analyser som denna hade
jag nog valt det mest lättlästa typsnittet men då det är en designkurs valde jag att fortsätta med det nya typsnitten :)


Referenser
-----------------------
[1] Lina Björkskog, https://www.linabjorkskog.com/, besökt 2020-12-11<br>
[2] Enkel boning, https://enkelboning.com/, besökt 2020-12-11<br>
[3] Food Pharmacy, https://foodpharmacy.se/, besökt 2020-12-11<br>
[4] Jason Beaird, James George. *Beautiful Web Design*, 3rd edition, 2014 <br>
[5] Design elements and principles, https://www.canva.com/learn/design-elements-principles/, besökt 2020-12-11<br>


Övrigt
-----------------------
Som med tidigare analyser har även denna veckas genomförts kvälls och helgtid och grupparbete
har känts svårt att få till. Den har därmed genomförts och författats av Emma Edlund.
