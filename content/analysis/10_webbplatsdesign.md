---
Title: Analysis kmom04
Description: This is an analysis of popular designs on websites.
---

Aktuell webbplatsdesign
=======================

Fyra webbplatser inom Sveriges Advokatsamfund och som fanns på orten Sundsvall valdes ut för analysen.
Dessa valdes ut från Sveriges Advokatsamfunds webbplats [1].

Hemsidornas färgschema, typsnitt samt designprinciper analyserades för att kunna jämföra vilka trender som fanns inom advokatbyråers
webbplatser.

Urval
-----------------------
Jag valde att göra en analys av fyra hemsidor inom kategorin advokatbyråer, baserad på att de har kontor i Sundsvall och minst två medarbetare;  Advokatfirman De Basso [2], Hanssons advokatfirma [3], Stenstadsadvokaterna [4] samt Advokatbolaget Pargéus & Karström [5].

Tanken var att kunna jämföra likheter och skillnader mellan liknande webbplatser i färgsättning, typsnitt och
deras val av designprinciper - och därmed också få en uppfattning om trender i design av advokatbyråers webbplatser. 

Metod
-----------------------
För att undersöka vilken färgpalett respektive webbplats tillämpar använde jag mig av Mozilla webcolor picker som
har en funktion som heter *Webpage Color Analyzer*. Jag valde att ta ut de färger som var mest markant på sidorna och
var det många färger i till exempel gråskalan så valde jag ut de som användes mest flitigt. I analysen visas färgerna
i den ordning som de presenterades av verktyget *Webpage Color Analyzer*.

Jag använde mig även av *Firefox Developer Edition* för att undersöka vilka typsnitt som respektive wepplats använder sig av
och vilka färger dessa hade.

Kurslitteraturen *Beautiful Webdesign* [6] har varit ett stöd för att diskutera färgschema samt färgers betydelse i analysen.
Till stöd för att utvärdera respektive webbplats användande av designprinciper har artikeln *Design elements and principles* [7] använts.

Resultat
-----------------------

Nedan presenteras resultatet av analysen för respektive undersökt webbplats.

<h2>Advokatfirman De Basso</h2>

Nedan visas två snapshots från De Basso´s webbplats.

<img style="max-width: 100%" src="../assets/img/kmom10/de_basso.JPG" alt="De Bassos´s hemsida">
<img style="max-width: 100%" src="../assets/img/kmom10/de_basso_2.JPG" alt="De Bassos´s hemsida">

<h3>Färgpalett</h3>
Som kan ses i bilden ovan så går deras färgval i mestadels guld, svart och vitt.
Nedan visas De Basso´s färgpalett:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: rgb(27,14,29)">
<td style="height: 50px; width: 50px; background-color: rgb(183,157,90)">
<td style="height: 50px; width: 50px; background-color: rgb(0,0,0)">
<td style="height: 50px; width: 50px; background-color: rgb(29,29,29)">
<td style="height: 50px; width: 50px; background-color: rgb(50,50,50)">
<td style="height: 50px; width: 50px; background-color: rgb(153,153,153)">
<td style="height: 50px; width: 50px; background-color: rgb(221,221,221)">
<td style="height: 50px; width: 50px; background-color: rgb(238,238,238)">
</tr>
</table>


<h3>Typsnitt</h3>
Färg på texten är mestadels guld och vit med några texter i svart.

H1, H2, H3-rubriker har följande typsnitt: Josefin sans, sans-serif

Brödtext har följande typsnitt: Hind, sans-serif

<h3>Designprinciper</h3>
Några av de utmärkande designprinciperna som De Basso´s webbplats använder är:
* Linjer - loggan är markerad med linjer ovan och under. Runt första bilden (flash image) är en markant ram. Linjer används även längre ner
på sidan för att avgränsa olika textområden från varandra.
* Grid - allt på sidan är uppstaplat i kolumner men med variation i antal och om de täcker hela sidan eller är mer centrerade i mitten.
* Movement/Rörelse - första bilden är ett bildspel där motivet byts ut. Länkarna i navbaren förflyttar användaren upp och ner på samma
sida.
* Repetition - guld och ikoner i samma stil går igen genom hela webbplatsen och skapar en tydlig konsistent design.

<br>
<h3>Hanssons advokatfirma</h3>
Nedan visas två snapshots från Hanssons advokatfirma´s webbplats.

<img style="max-width: 100%" src="../assets/img/kmom10/hanssons.JPG" alt="Hanssons hemsida">
<img style="max-width: 100%" src="../assets/img/kmom10/hanssons_2.JPG" alt="Hanssons hemsida">

<h3>Färgpalett</h3>
Hanssons webbplats går i färgerna blått, vitt och svart, se färgpaletten nedan.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: rgb(40,38,43)">
<td style="height: 50px; width: 50px; background-color: rgb(0,102,191)">
<td style="height: 50px; width: 50px; background-color: rgb(85,85,85)">
<td style="height: 50px; width: 50px; background-color: rgb(140,140,140)">
<td style="height: 50px; width: 50px; background-color: rgb(241,241,241)">
</tr>
</table>


<h3>Typsnitt</h3>
Färg på texten är vit på vissa mörka områden, i övrigt är texten genomgående svart färg.

H1, H2, H4, H5-rubriker (saknar H3) använder följande typsnitt: Montserrat, Arial, Helvetica, sans-serif

Brödtexten använder sig av typsnitt: Hind, arial, sans-serif


<h3>Designprinciper</h3>
Några av de utmärkande designprinciperna som Hanssons webbplats använder är:
* Grid - även här har man valt att dela in delar av hemsidan i ett rutnät och på så sätt skapa tydliga
kolumner som varvas med text och bilder som täcker hela sidan (alla kolumner).
* Movement/Rörelse - första bilden är ett bildspel där motivet byts ut. Länkarna i navbaren förflyttar användaren upp och ner på samma
sida.
* Skala - längst upp på webbplatsen är en stor bild med text i stor font som visar på advokatfirmans namn och deras "slogan". Därefter
blir bilder och text mindre och mindre ju längre ner på sidan man kommer. Som för att visa att det viktigaste är längre upp på hemsidan.
* Betoning - sidan går i vitt och svart med endast en knapp/länk i blått som sticker ut. Den används för att kontakta advokatfirman och
är såklart något de vill betona.

<br>
<h3>Stenstadsadvokaterna</h3>
Nedan visas två snapshot från Stenstadsadvokaterna webbplats.

<img style="max-width: 100%" src="../assets/img/kmom10/stenstadsadvokaterna.JPG" alt="Stenstadsadvokaternas hemsida">
<img style="max-width: 100%" src="../assets/img/kmom10/stenstadsadvokaterna_2.JPG" alt="Stenstadsadvokaternas hemsida">

<h3>Färgpalett</h3>
Stenstadsadvokaterna webbplats är uppbyggd av färgerna blå, svart och vit, se färgpalett nedan.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: rgb(4,43,108)">
<td style="height: 50px; width: 50px; background-color: rgb(2,116,190)">
<td style="height: 50px; width: 50px; background-color: rgb(33,117,155)">
<td style="height: 50px; width: 50px; background-color: rgb(0,0,0)">
<td style="height: 50px; width: 50px; background-color: rgb(62,62,62)">
<td style="height: 50px; width: 50px; background-color: rgb(122,122,122)">
<td style="height: 50px; width: 50px; background-color: rgb(224,224,224)">
</tr>
</table>

<h3>Typsnitt</h3>
Stenstadsadvokaterna webbplats har viss text med blå bakgrund och vit text och andra delar
har ljus bakgrund med svart text.

Både rubriker och brödtext har följande typsnitt: "Domine", sans-serif

<h3>Designprinciper</h3>
Några av de utmärkande designprinciperna som Stenstadsadvokaterna´s webbplats använder är:
* Movement/Rörelse - första bilden är ett bildspel där motivet byts ut. Även markeringen runt navbarens länkar som går från diskret grå
till helfärgat blått vid hovring kan sägas ge visst liv och rörelse till hemsidan.
* Balans. Man skulle kunna säga att även denna hemsida använder sig av grid men det är alltid uppdelat i endast två
kolumner där text på ena sidan ofta balanseras upp av bild på den andra.
* Kontrast - färgpaletten består endast av mörkblått samt svart/vitt. Men man använder effektivt blå bakgrund och vit text som sticker
ut för information om hur man kontaktar firman. Exempelvis i footern, på "Läs mer"-knappen på första sidan och för att visa
upp kontaktuppgifter till advokaterna under "Medarbetare"-sidan.

<br>
<h3>Advokatbolaget Pargéus och Karström</h3>
Nedan visas två snapshots från Advokatbolaget Pargéus och Karströms webbplats.

<img style="max-width: 100%" src="../assets/img/kmom10/pargeus_karstrom.JPG" alt="Pargéus och Karströms hemsida">
<img style="max-width: 100%" src="../assets/img/kmom10/pargeus_karstrom_2.JPG" alt="Pargéus och Karströms hemsida">

<h3>Färgpalett</h3>
Pargéus och Karströms webbplats använder sig av färgerna röd, svart och vit.
Se färgpalett nedan.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: rgb(33,37,41)">
<td style="height: 50px; width: 50px; background-color: rgb(108,117,125)">
<td style="height: 50px; width: 50px; background-color: rgb(156,18,18)">
<td style="height: 50px; width: 50px; background-color: rgb(179,21,21)">
<td style="height: 50px; width: 50px; background-color: rgb(128,128,128)">
</tr>
</table>

<h3>Typsnitt</h3>
Pargéus och Kartströms text är vit eller svart, med länkar i vitt eller rött.

Rubriker (H1, H2, H3) har följande typsnitt: "Open Sans", "Helvetica Neue", Arial, sans-serif.

Brödtext använder sig av följande typsnitt: "Merriweather", "Helvetica Neue", Arial, sans-serif.

<h3>Designprinciper</h3>
Några av de utmärkande designprinciperna som Pargéus och Karströms webbplats använder är:
* Grid - allt på sidan är uppstaplat i kolumner men med variation i antal och om de täcker hela sidan eller är mer centrerade i mitten.
* Framing - dels skiftar man mellan röd, mörkgrå och vit bakgrund för att särskilja olika områden på sidan. Man har också valt att
använda sig av runda bilder för att presentera medarbetarna på advokatbolaget vilket skapar ett intressant avbrott från den i övrigt
raka designen.
* Movement/Rörelse - länkarna i navbaren förflyttar användaren upp och ner på samma sida. När man laddar sidan första gången "landar" texten
i flash-image med en mindre rörelse. Även den underliggande texten som kort beskriver advokatfirman flyter in "på plats" lite från sidan vilket
skapar rörelse på sidan.

<br>

Analys, diskussion och slutsats
-----------------------
<h2>Färgschema</h2>
Genomgående för alla undersökta webbplatser var att färgpaletten var ganska snäv. Det var alltid en gråskala eller svart/vitt
och en enda accentfärg som användes (monokromatiskt färgschema). Vitt anses symboilsera perfektion och renhet medan svart symboliserar makt, elegans och styrka. Vilket
självklart är något advokatfirmor vill visa upp - att de kan sitt jobb och är noggranna. Två av webbplatserna använder sig av blått som
accentfärg vilket symboliserar öppenhet och intelligens vilket också känns passande för en advokatfirma. Även De Basso´s val av guld
som accentfärg känns stiligt och elegant - och rätt för en advokatfirma. Pargéus och Karströms val av rött som färgval är jag mer
tveksam till. Rött symboliserar dramatik, kan stimulera adrenalin och blodtryck och kan upplevas som en varningsfärg. Personligen tycker jag
att valet av den skarpa röda färgen inte lyfter designen. Å andra sidan tror jag att de sticker ut bland advokatfirmor med just det valet, på
gott och ont.


<h2>Typsnitt</h2>
Alla unersökta webbplatser använder sig av sans-serif i både rubriker och brödtext. Det var överlag väldigt tydliga och enkla typsnitt
på alla hemsidor och ingen font som "stack ut" på något sätt.

<h2>Designprinciper</h2>
Trender som gick igen på alla undersökta webbplatser var valet av grid-baserade layouter. Ofta blandades antalet kolumner på sidan
för att skapa variation. Överlag var designen ganska strikt och höll sig alltid till dessa inrutade delar. Det var också vanligt med en rullande "bildgalleri" på flash-image längst upp på webbplatsen. Alla webbplatser
hade en stor flash-image som täckte hela eller större delen av första sidan när man gick in på sidan. Det var också vanligt att inte ha
flera olika sidor för att presentera innehållet utan navbaren vid toppen gjorde att man förflyttades neråt på samma sida. Endast Stenstadsadvokaterna
hade sitt innehåll uppdelat på separata sidor.


<h2>Slutsats</h2>
Alla undersökta webbplatser använde sig genomgående av typsnitt i familjen sans-serif. Den anses anpassad till hemsidor och modern, vilket
nog är vad de flesta hemsidor, åtminstone i undersökt segment, vill eftersträva att vara. Färgschemat var på alla hemsidor snävt och
det kändes som att de alla ville hålla sig till mestadels svart och vitt, vilket som diskuterat ovan symboliserar egenskaper som
advokatbyråer vill känneteckas som.

Designen av de undersökta webbplatserna var i princip genomgående raka, stilrena kolumner och med strikt design utan något som egentligen
"stack ut" (utom möjligtvis Pargéus och Karströms val av att bryta av med runda former på bilderna över medarbetare).  Alla sidor hade
valt att använda en stor flash image på första sidan.

Referenser
-----------------------

[1] Sveriges Advokatsamfund (https://www.advokatsamfundet.se/Advokatsamfundet-engelska/Find-a-lawyer/), besökt 2020-12-25 <br>
[2] Advokatfirman De Basso (https://www.advokatdebasso.se/), besökt 2020-12-25 <br>
[3] Hanssons advokatfirma (https://www.hanssonsadv.se/), besökt 2020-12-25 <br>
[4] Stenstans advokaterna (https://stenstadsadvokaterna.se/), besökt 2020-12-25 <br>
[5] Pargéus & Karström (https://www.abpk.se/), besökt 2020-12-25 <br>
[6] Jason Beaird, James George. *Beautiful Web Design*, 3rd edition, 2014.<br>
[7] Design elements and principles, https://www.canva.com/learn/design-elements-principles/, besökt 2020-12-26<br>


Övrigt
-----------------------
Den här analysen och rapporten har genomförts och författats av Emma Edlund.
